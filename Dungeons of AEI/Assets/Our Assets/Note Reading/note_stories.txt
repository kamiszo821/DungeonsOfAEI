Notatki czarodzieja Dariona:

Udało się! Wreszcie opracowałem eliksir, który sprawia, że żywność nigdy się nie psuje i zawsze jest świeża! Przygotowałem jego dużą porcję w kociołku, muszę go jednak szybko wykorzystać, ponieważ za niecałą dobę eliksir się przeterminuje i zacznie wydzielać nieprzyjemny zapach. Wieczorem udaję się do wielkiej sali wykładowej, czarodziej Helltarion ma tam opowiedzieć o swoim najnowszym wynalazku. Ciekawy jestem, co to takiego...


Notatki czarodzieja Malusa:

Nie rozumiem, dlaczego czarodziej Mumernabis zbudował w magazynie pokój bez ścian. W dodatku trzy metry nad ziemią! Nie każdy, tak jak on, zna zaklęcia umożliwiające latanie. Może chciał sobie zapewnić w tym pokoju odrobinę prywatności, ale dlaczego nie zbudował ścian? Jednak mam inne zmartwienia w tym momencie. Schowałem czerwony klucz do beczki, jednak nie pamiętam w której... Chyba czeka mnie pracowity wieczór, muszę znaleźć ten klucz.


Notatki czarodziejki Eveliny:

Wreszcie skończyłam sprzątanie. Czarodzieje niby tacy gustowni i eleganccy, lecz posprzątać po sobie nie umieją. Niestety, ja zbyt cenię sobie porządek, aby pozostawić ten bałagan tak jak stoi. Skończę pracę i ruszam do wielkiej sali. Helltarion ma zaprezentować jakiś swój nowy magiczny wynalazek. Oby nic złego z tego nie wynikło, jego poprzednie pomysły nie należały do udanych...


Notatki czarodzieja Savia:

Helltarion to szaleniec! Myśli, że swoim magicznym ustrojstwem zdoła zebrać dużą ilość magii w jednym miejscu, ale to niemożliwe! Nadmiar energii magicznej w zbyt małym pomieszczeniu może doprowadzić do katastrofy. Wieczorem odwiedzę Helltariona i dokładnie mu wytłumaczę, że ten jego pomysł jest spisany na straty, i jeżeli go nie porzuci, wszyscy skończymy marnie...


Notatki czarodzieja Helltariona:

Szanowni przyjaciele, drodzy mistrzowie magii, chciałbym wam zaprezentować pomysł na mój najnowszy wynalazek. Zwie się on "Maszyna Wielomagiczna". Pozwoli ona na zbieranie energii magicznej z każdego rzuconego w okolicy zaklęcia. Nadmiar mocy będzie składowany w specjalnym pojemniku i będzie mógł zostać wykorzystany do splatania jeszcze potężniejszych zaklęć! Pozwoli nam to na... [dalej notatka nieczytelna]



Notatki adepta Gormanna:

Mam już dość! Nie wiem sam dlaczego postanowiłem pójść do akademii magii w tym zamku. liczyłem, że nauczymy się tutaj potężnych zaklęć, zamaiast tego musimy zapoznawać się z zaklęciami wcale nam nie potrzebnymi. W dodatku w jednej komnacie przeznaczonej dla adeptów, musimy się gnieść w osiem osób. Zaczynam rozmyślać nad tym, czy nie lepiej wypisać się z akademii magii, samemu nauczę się czarować lepiej...

Notatki czarodzieja Helltariona:
To koniec! Mój wspaniały projekt, dzieło mojego życia, wszystko na nic! Magia zebrana w maszynie doprowadziła do przepełnienia komory, która magazynuje moc! Maszyna lada moment może wybuchnąć, wystarczy tylko jeden drobny gest! Uciekam z zamku, podniosę alarm i oznajmię, że zamek AEI nie jest już bezpieczny. W pomieszczeniu z maszyną umieściłem dźwignię, która doprowadzi do wyłączenia urządzenia, boję się jednak, że nim do niej dotrę, maszyna wysadzi w powietrze cały zamek razem ze mną i wszystkimi magami. Co ja narobiłem, bogowie, co ja najlepszego narobiłem… W maszynie umieściłem Drobny mechanizm bezpieczeństwa, opóźni on wybuch, jednak nie wiem na jak długo, może na godzinę, może na kilka miesięcy czy lat, nie umiem określić, lecz nie mam zamiaru ryzykować i wchodzić do tego strasznego pomieszczenia. Co ja zrobiłem, co ja zrobiłem…
